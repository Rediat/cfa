ኣብዚ ኣብ ዋሺንግተ ዲሲን ከባቢኣን ዝነብሩ ተወላዶ ኦሮሞ፡ ኣብ ኣፍደገ ባይቶ ኣሜሪካ፡ ሚንስትሪ ወጻኢ፡ ቤተመንግስትን ዋይት ሃውስን ሰለማዊ ሰልፊ ብምክያድ ኣብ ልዕሊ መንግስቲ ኢትዮጵያ ናይ ተቓውሞ ድምጾም ኣስሚዖም። ኣብ ለንደን ንዝተኻየደ ካብ ዝወደቡ ሓደ፡ ኣቶ እምሩ ኢታና፡ መንግስቲ ኣብ ልዕሊ ህዝቢ ኦሮሞ ዝገብሮ ጭፍጨፋ ንምቅዋም ኢና ወጺእና ይብል። “መንግስቲ ሕወሓት ኣብ ህዝቢ ኦሮሞ ዝፍጽሞ ጭፍጨፋ፡ ብፍላይ ድማ ካብ ቐረባ ግዜ ንድሓር ፡ኣብ ሞያሌ፡ ኣብ ኣምቦ፡ ደንቢደሎ፡ ነቀምቴ፡ ኣብ ባሌ ድማ ኣብ ዝተፈላለዩ ቦታታት፡ ንህዝብና ይጥቅዕ ስለዘሎ፡ እዚ ኣብ ህዝቢ ኦሮሞ ወሪዱ ዘሎ ሽግር፡ ንመንግስቲ እንግሊዝ ንምግላጽን ኣብ ልዕሊቲ መንግስቲ ጸቕጢ ንኽገብርን ንምሕታትን ኢና ሰልፊ ወጺእና“። መንግስቲ ኢትዮጵያ ዝህቦ ምላሽ ኣይተረኽበን። ኣብ ኢትዮጵያ ዘሎ ፖለቲካዊ ኩነታት ጣልቃ ምእታው ወይ ሓገዝ ዘድልዮ ኣይኮነን ክብሉ ዋና ፀሓፊ ኢጋድ ማሕቡብ ማዕሊም ሓቢሮም።መራሕቲ እታ ሃገር ባዕሎም መፍትሒ የናድይሉ ዘሎ ኩነታት እዩ እውን ኢሎም።ቀዳማይ ሚንስትር ካብ ስልጣን ወሪደ ኣካል ፍታሕ ክኸውን እደልው እየ ካብ ምባል እንታይ ዓይነት ፖለቲካዊ ድልውነት እዩ ዝድለ ዘሎ ክብሉ እውን ሓቲቶም ኣለው።ኢጋድ ንቅድመ መጠንቀቕታን ምክልኻልን ግጭት ከምኡ እውን ንዲፕሎማሲያዊ ስራሃት ዝውዕል ናይ ሚሊዮን ዩሮ ስምምዕ ምስ ሕብረት ኣውሮጳን ትካል ልምዓት ኦስቲራያን ተፈራሪሙሎ። ኢትዮጵያ ባዕላ እትመርሖ ኢጋድ ክሳብ ሕዚ ኣብታ ሃገር ብዛዕባ ዘሎ እዋናዊ ኩነታት ዝሃቦ ርእይቶ ኣይሃበን።ካብ ስልጣኖም ክወርዱ ዝሓተቱ ቀዳማይ ሚንስትር ሃይለማሪያም ደሳለኝ ኣቦ ወንበር ኢጋድ እውን እዮም። ዋና ፀሓፊ ኢጋድ ኣምባሳደር ማሕቡብ ማዕሊም ንሬድዮ ድምፂ ኣሜሪካ ኣብዝሃብዎ ቃል መራሕቲ እታ ሃገር ነቲ ፀገም ንምፍታሕ ባዕሎም ይሰርሑ ኣለው ኢሎም። ኣብ ዶብ ኦሮሚያን ሶማሊያን ብዝተፈጥረ ግጭት ኣስታት ሓደ ሚሊዮን ዜጋታት ተመዛቢሎም፣ኣብ ዝተፈላለዩ ከባቢታት እታ ሃገር ብዝተፈጥሩ ግጭታት እውን ህይወት ብዙሓት ሰባት ምጥፍኡን ተደጋጋሚ ዘይምርግጋኣት ምፍጣሮም ይፍለጥ። መንግስቲ ኢትዮጵያ ኣዋጅ ህፁፅ ግዜ ዝኣወጀ ፀገማት ብስሩዕ ሕጋዊ ኣገባብ ምፍታሕ ኣይተኽኣለን ብዝብል እዩ። ኣብ ቅድመ መጠንቀቕታን ምክልኻልን ግጭት ጠሚቱ ኣብ ዲፕሎማሲን ልዝብን ዝኣመሰሉ ዓውድታት ሰላምን ፀጥታን ዝሰርሕ ኢጋድ ኣብ ኢትዮጵያ ዘሎ ኩነታት ጣልቃ ምእታው ወይ ሓገዝ ዘድልድዮም ኣይኮነን ይብል። ኬንያዊ ዋና ፀሓፊ ናይቲ ውድብ ኣምባሳደር ማሕቡብ ማዕሊም “ኣብ ከባቢና ፀገማት ሰላም ፀጥታን ዝፈጥር ሕድ ሕድ ምንቅስቓስ የተሓሳስበና እዩ።ዘጠራጥር እውን ኣይኮነን።ግን ሕድ ሕድ ሃገር ነዚ ዝሕዘሉ ስልቲ እንታይ ከምዝኾነ ምውሳን ኣለና።በዚ መንፅር ጉዳይ ኢትዮጵያ ናይ ፓርቲ ፖለቲካ ምዃኑ ንፈልጥ ኢና።ኣነ ዘለኒ ሓበሬታ ምኽንያቱ እቲ ጉዳይ ብቐረባ ዝከታተሎ ስለዘይኮንኩ፣ ገዛኢ ፓርቲ ኢትዮጵያ ነዚ ኮፍ ኢሉ ይዘራርበሉ ከምዘሎ እዩ።” “ስለዝኾነ ኣቦ ወንበር ኢጋድ ዝኾኑ መራሒ መንግስቲ ኢትዮጵያ ክቡር ሃይለማሪያም ደሳለኝ ዝገበሩዎ ኣበርኽቶ ሪኢኻ ኢኻ።ኣብ ቅድሚ ዓለምለኸ ቴሌቪዥን ቀሪቦም ንዘራረበሎም ዘለና ፖለቲካዊ ጉዳያት ኣለው፤ኣካል ናይቲ ፍታሕ ክኸውን እደልይ እየ ኢሎም ተዛሪቦም።ንዕኡ ምስ ሰማዕኹ ኣነ ባዕለይ ንብዓተይዩ መፂኡ።ብኣብሃህልኦም ኣዚየ ኣዚየ እየ ተተንኪፈ።እዚ ፀገማት ንምፍታሕ ዓብዪ ናይ መሪሕነት ብቕዓት መርኣያ መንገዲ እዩ።ኣብዛ ኣህጉር ከምኦም ዝኣመሰሉ ሰባት ቁፅሪ ከምዝውስኽ ተስፋ ንገብር።” እቶም ዋና ፀሓፊ ኣብ ኢትዮጵያ ዘሎ እዋናዊ ኩነታት ንምፍታሕ መንግስቲ ድልየት እናርኣየ ስለዝኾነ እቲ ፀገም ካብ ዓቕሚ ናይታ ሃገር ኣይኮነን ይብሉ። ነዚ እውን እዩ ጉዳይ ኢትዮጵያ ካብ ኢትዮጵያ ወፃኢ መዘራረቢ ጉዳይ ኣይኮነን ዝብል ዘለኹ።መራሕቲ ኢትዮጵያ ፍታሕ እናሃብሉ ዝርከብሉ ጉዳይ እዩ።ስለዝኾነ ንሕና ክንዘራረበሉ ኣይደልየናን።ምኽንያቱ እቶም ቀዳማይ ሚንስትር ካብ ስልጣን ዝወርዱ እንተኾይኖምን ኣካል እቲ ፍታሕ ክኸውን እደልይ እየ እንተኢሎምን ካብዚ ንላዕሊ እንታይ ዓይነት ፖለቲካዊ ድልውነት ትደሊ?ትርድኣኒ ኢኻ። እቲ ኣበሃህላ ብውልቂ ይኹን ኣብ ህዝባዊ ሓላፍነት ዘተሓታት ስብእና ንዘለዎም ልሂቃን ከም ዓብዪ ውቅዒት ተገይሩ ብብዙሓት ተራኢዩሎ። ምኽትሎም ስቲቭ ጎልድስተይን ቲለርሰን ብናይ ትራምፕ ቲዊተር እዮም ካብ ስልጣኖም ተባሪሮም ክብሉ ተዛሪቦም።ዋይት ሃውስ ግን ቅድም ኢሉ ብናይ ትራምፕ ዋና ፀሓፊ ጆን ኬሊ ከምዝተነግሮም ገሊፁ።ጎልድስተይን ምስ ዋይት ሃውስ ዝፃባእ መግለፂ ብምሃቦም ሽዑ ንሽዑ ተባሪሮም። ቲለርሰን ዲፕሎማሰኛታትን ካልኦትን ነንሕድሕዶም ክከባበሩ ተማሕፂኖም ኣለው። ቲለርሰን ትማሊ ሓሙስ ንዘስምዕዎ መደረ ፕረዚደንት ትራምፕ ርእይቶ ኣይሃብሉን። ፕረ. ትራምፕ ንቲልርሰን ካብ መዝነቶም ምስ ኣበረሩዎም ድሕሪ ሓደ መዓልቲ ኣብዝሃብዎ ርእይቶ ግን ምስ ማይክ ፖምፓዮ ዝሓሸ ምርድዳእ ከምዘለዎም ገሊፆም ነይሮም። ወሃቢት ቃል ሚንስትር ጉዳያት ወፃኢ ጉዳያት ኣሜሪካ ሃዘር ናውረት ቲለርሰን ንሃገሮም ብምግልጋሎም ኣመስጊነንኦም። “ስድራኻ ገዲፍካ፣ፅቡቕ ስራሕኻ፣ደቂ ደቅኻን ዝብሃግ ዓብዪ ናይ ማሕረስን ከፍቲ መራብሕን ቦታ ክትገድፍ ከቢድ እዩ።ዝኸፈሉዎም መስዋእቲ ማዕረ ክንደይ ከምዝኾነ ዘርኢ እዩ።” ቲለርሰን ኣብ ናይ ሓደ ዓመት ናይ ስልጣን እዋኖም ኣብ ሃገራት በፂሖምን መዓልታት ኣብ ጉዕዞ ኣሕሊፎምን እዮም። ብኣማኢት ዝቑጸሩ ኣፍሪቃዊያን ስደተኛታት ኣብ ከተማ አደን ዝርከብ መዳጎኒ ማእከል ብዘይ ማይን መግብን ናብ ሃገራቶም ክጥረዙ ይጽበዩ ከምዘለው ተገሊጹ። መብዛሕትኦም ዝሓሸ ህይወት ንምምራሕ ናብ የመን ከምዝመጹ እንተኾነ ብሰበ ስልጣን የመን ተታሒዞም ኣብ መዳጎኒ ማእከል ብዘይ ማይን መግብ ከምዝርኸቡ ይሕብሩ። እቶም ስደተኛታት ቅድሚ ቁሩብ መዓልታት ሰበ ስልጣን እታ ሃገር መግን ማይን ምሃብ ከምዘቋረጹ ይሕብሩ። ካብ ጁቡቲ ከምዝመጸ ዝሕብር ሓደ ካብቶም ስደተኛታት ኣቐዲሞም ቁሩብ መግቢ ይህብዎም ከምዝነበሩ ድሒሮም ግን መግቢ ምሃብ ከምዘቋረጹን መግቢ እንተዘየሎ ድማ ክሞቱ ዘሎ ተኽእሎ ልዑል ምዃኑ ይገልጽ። ንሱ ኣቐዲሙ ብሚንስትሪ ውሽጣዊ ጉዳያት ካብ መዝነቱ ተባሪሩ ከምዝነበረን ምክንያቱ ድማ ስደተኛታት ዝጸንሕሉ መዳጎኒ ማእከል ዝሓሸ ኣተሓሕዛ ክህልዎ ኣለዎ ዝብል ሓሳብ ብምንጻጉ ምኳኑ ይፍለጥ። ብስዑዲ ዓረብ ዝምራሕ ጥምረት ኣብ ስደት ዝርኸብ መሪሕነት እታ ሃገር ንምምላስን ብኢራን ዝድገፉ ተቓወምቲ ሑቲ እታ ሃገር ንምስዓር ኣብ ኩናት ምህላው ይፍለጥ። ብዳይረክተር ስርዓተ ጥዕና ኣብ ኣፍሪቃ ዶክተር ደላንዮ ዶቭሎ ዝተመርሕ ጉጅለ ካብ ለካቲት ኣብ ኤርትራ ናይ ስራሕ ምብጻሕ ፈጺሙ። እቲ ጉጅለ ኣብ ኤርትራ ኣብ ዝጸንሓሉ ኣብ ሰለስተ ዞባታትን ትካላት ጥዕናን ተዘዋዊሩ ከምዝተዓዘበን ብደረጃ ዓለም ክሳብ ዓ.ም ክትግበር ተወጢኑ ዘሎ ሸቶታት ነባሪ ምዕባለን ኣተገባብርኡን ኣመልኪቱ ምስ ዝተፈላላዩ ሚኒስትራትን ሓለፍቲ ኣህጉራውያን ትካላትን ተራኺቡ ከምዝተዘራረበን ኣብ ሚኒስትሪ ጥዕና ሓላፊ ክፍሊ ፖሊሲን ውጥንን ምምዕባል ዓቕሚ ሰብን ዶክተር ብርሃነ ደብሩ ምስ ድምጺ ኣሜሪካ ኣብ ዝገበሮ ቃለ መጠይቕ ገሊጹ። ሚኒስትሪ ጥዕና ኤርትራ ሸፈነ ጥዕና ንምስፋሕ ካብ  ከተግብሮ ወጢንዎ ኣብ ዘሎ ናይ ሓሙሽተ ዓመታት መርሓ ስራሕ ንምግምጋም ዝዓለመ ዓውደ ዘተ ተኻይዱሉን ሃናጺ ሓሳባት ከምዝተዋህበን ዶክተር ብርሃነ ደብሩ ኣረዲኡ። ኣብ መወዳእታ እታ ጉጅለ ሸቶታት ነባሪ ምዕባል ክዕወት ኩለን ዝምልከተን መንግስታውያንን ኣህጉራውያን ትካላት ብሓባር ክሰርሓ ከምዝግባእ ኣስሚራትሉ። ኣህጉራዊ መዓልቲ ጸረ ምኽንሻብ ደቂ ኣንስትዮ፡“ምኽንሻብ ደቂ ኣንስትዮ ከብቅዕ፡ፖለቲካዊ መርገጺናዩ!” ኣብ ትሕቲ ዝብል ቴማ ብደረጃ ሃገር ሰሉስ ለካቲት ኣብ ኣዳራሽ ሃገራዊ ማሕበር ደቂ ኣንስትዮ ኤርትራ ኣስመራ ተዘኪሩ። ኣብቲ ብሽርክነት ሚኒስትሪ ጥዕና፡ሚኒስትሪ ዕዮን ሰብኣዊ ድሕነትን፡ሃገራዊ ማሕበር ደቂ ኣንስትዮ ኤርትራ(ሃማደኤ)፡ ዩኒሴፍን ኣህጉራዊ ማዕከን ህዝብን ዝተኻየደ ናይ ዝኽሪ መደብ፡ሚኒስተር ሚኒስትሪ ጥዕና ወ/ሮ ኣምና ኑርሑሰን ኣብዘስምዓቶ ቃል፡ብደረጃ ዓለም ምኽንሻብ ደቂ ኣንስትዮን ካልኦት ጎዳእቲ ልምድታትን ኣብ ዓ.ም ንምውጋድ ዝተሓንጸጸ መደብ ንምዕዋት፡ብደረጃ ሃገር ብሃማደኤ፡ ሚኒስትሪ ጥዕና፡ ሚኒስትሪ ዕዮን ሰብኣዊ ድሕነትን መሻርኽቲ ኣህጉራውያን ትካላትን ብምዃን ዝአባላታ ቴክኒካዊ ኮሚቴ ቆይማ ብዕቱብ ይስረሓሉ ከምዘሎ ገሊጻ። ወኪል ሕቡራት ሃገራት ኣብ ኤርትራ ሚስ ሱዛን ንጎንጊ ብወገና “ ለካቲት ኣንጻር ምኽንሻብ ደቂ ኣንስትዮ ብሓባር ድምጽና ብዓውታ ነስምዓላ ዕለትያ”ኢላ። ኣብ ዓ.ም ብደረጃ ሃገር ዝተኻየደ መጽናዕቲ፡ ምክንሻብ ደቂ ኣንስትዮ ትሕቲ ዓመት ኣብ ዝርከባ ቆልዑ . ሚእታዊት ኣብ ትሕቲ ዝዕድሚአን ኣዋልድ ከኣ . ሚእታዊት ከምዝኾነ ኣብቲ ዕለት ተገሊጹ። ምኽንሻብ ወይ ምግራዝ ደቂ ኣንስትዮ ኣብ ክልል ትግራይ ከም ባህሊ ዝተለምደ እዩ፡፡ እዚ ባህሊ ንበሎ ልምዲ ኣብ ትግራይ ብፍላይ ኣብ ገጠራት ትግራይ ልሙዱን ፅዑቁን እዩ፡፡ እዚ ተግባር ድማ ኣብ ደቂ ኣንስትዮ ከቢድ ፀገም ዘስዕብ ምኳኑ ይፍለጥ፡፡ ስለዝኾነ ድማ ሕቡራት ሃገራት ነዚ ልምዲ ንምትራፍ ዓሊሙ ኣብ ነፍሲ ወከፍ ዓመት ክዝከር ወሲኑ ።ኣብዚ በዓል ሕብረተሰብ ዘለዎም ኣፍልጦን ዝዕመም ዘሎ ስራሕን ንምርዳእ ምስ ኣብ ቢሮ ሓለዋ ጥዕና ክልል ትግራይ መተሓባበሪ ክፍሊ ኣዴታትን ህፃናት ኣይተ ከበደ እምባየ ኣዋጊዐ ዝሃቡና መብርሂ “እዚ ምክንሻብ ወይ ምግራዝ እንብሎ ቅድመ ሐዚ ነውሪ ከምዝኾነ ይፍለጥ እዩ፡፡ ክዓብያ ከለዋ ኣብ ጥዕና ይኩን ኣብ ስነ ኣእምሮ ጥዕና ዓብዪ ፀገም ዝፈጥር ይፈለጥ እዩ፡፡ ቅድመ ሐዚ ኣብ ምስ ጉዳይ ደቂ ኣንስትዮ ብምዃን መጽናዕቲ ተካይዱ ነይሩ እዩ፡፡ ስለዚ ኣብተን ብበዝሒ ዝተርኣየለን ብዝተኻየደ መጽናዕቲ መሰረት ኣብኡ ብዝተፈላለዩ መራሕቲ ሃይማኖት ፅዕንቶ ዝፈጥሩ ኣካላት ትምህርቲ እናተውሃበ ፀኒሑ እዩ”ኢሎም። ብተወሳኺ ኣብ ምብራቃዊ ዞባ ሓይቅ መስሓል እቲ ተርእዮ ብዝሕ ዝበለ ምኳኑ ኣብ ናይ ዓዲ ጎሹ ድማ ምስ ኩናማ ዘለዉ ብሄረሰባት ኣብኡ ብዙሕ ዝተርአየ እዩ። ኣብ መቐለ እውን ኣብ ደብሪ ከባቢ ካብ ከተማ ውፅእ ኢልካ ብበዝሒ ዝተርኣየሉ እዩ ዝብሉን ካልእን ኣመልኪቶም መብርሂ ሂቦሙኒ ኣለዉ ፡፡ ደገፍቲ ጋንታ ኩዕሶ እግሪ ከተማ መቐለ ደም ንህዝብና ዓወት ንጋንታና ብዝብል መራሒ ቃል ተሰንዮም ወፍሪ ደም ምልጋስ ኣካይዶም፡፡ እዞም ደገፍቲ ጋንታ ከተማ መቐለ ኣብ ዘተፈላለዩ ንጥፈታት እናተዋስኡ እዮም ዝርከቡ፡፡ ምስ ኣቦ መንበር ማሕበር ደገፍቲ ጋንታ ኩዕሶ እግሪ ከተማ መቐለ መምህር ኣታክልቲ ሃይለስላሰ ዕላማ እቲ ወፍሪ ምልጋስ ደም እንትገልፁ “ዕላማ ደገፍቲ ጋንትኦም ዓወት ክትጓናፀፍ እዩ፡፡ ደገፍትና ፍልፍል እቶት ፋይናንስ ክኮኑ ንጋንታና ብሞራል ንዓወት ከብቅዕዋ፡፡ ሕብረተሰብና ኣብ ስፐርት ዘለዎ ኣረዳድኣ ክዓቢ ደገፍትና ንሕብረተሰብ ዝጠቅም ስራሕ ምስራሕ ቅድም ኢሎም እዮም ጀሚሮሙዎ፡፡ ኣብ ምልባስ ሓምለዋይ ከባቢ ተክሊ ብምትካል፤ ኣብ በዓል ልደት ንፅጉማት ወገናትና ብዘለና ዓቅሚ ክድገፉ ገይርና ኢና፡፡ ኣብ ከባቢና ዘሎ ናይ ሕፅረት ናይ ደም ንምቅላል ብርክት ዝበለ ደጋፋይና ኣብዚ ቁዱስ ስራሕ ንኽኸትት ኣብ ኣርባዕተ ቦታትት መለገሲ ደም ኣዳሊናሉ ኣለና፡፡ ኣብ ኣደባባይ ሮማናት፣ኣብ እስተድዮም ትግራይ፣ኣብ ከተማ ኵሓን ከም መሓለውታ ወይ መጠባበቂ ድማ ኣብ ሰርከስ ትግራይ ከባቢ ኣዳሊና ኣለና፡፡” ኣንጻር ኤችኣይቪ/ኤይድስ ብዝኻየድ ዘሎ ንጥፈታት መጠን ምትሕልላፍ ካብ ኣደ ናብ ዕሸል ከምኡውን ኣብ ሓፈሻዊ ቁጽሪ ሕሙማት ናብ ትሕቲ % ከምዝወረደ፥እንተኾነ ግን ኣብ ኣመንዝራታትን መራሕቲ መካይንን ብተዛማዲ እቲ ቁጽሪ ልዕል ዝበለ ስለዝኾነ ነዚ ንምጉዳል ይስርሓሉ ከምዘሎ ኣብ ሚኒስትሪ ጥዕና ሓላፊት ኣሃዱ ምክልኻልን ምቁጽጻርን ኤችኣይቪ/ኤይድስን ካልኦት ብጾታዊ ርክብ ዝመሓላለፉ ሕማማትን ሲስተር ንግስቲ ተስፋሚካኤል ንድምጺ ኣሜሪካ ገሊጻ። ኤች ኣይ ቪ/ ኤድስ : ኣብ ክልል ትግራይ ከም ብሓዲሽ ምድጋሱ፡ ኣብቲ ኽልል፡ ሓላፊ ኣገልግሎት ምክልኻል ኤድስ ኣይተ ይርጋ ገብረዝግኣብሐር ንድምጺ ኣሜሪካ ገሊጹ። ንሱ ነዚ ዝገለጸ፡ ብምኽንያት ብደረጃ ዓለም ዝተኸብረ መዓልቲ ኤይድስ፡ ኣብ ከተማ ኣኽሱም ዝተኸብረሉ አጋጣሚ እዩ፡፡ ኣይተ ይርጋ ገብረእግዝኣብሄር መግለፂኡ እንትቅፅል ኣብ ዝሓለፉ ዓማውቲ ኣብ ሕድሕድ ገዛ ኣትየ ዝፈጠሮ በሰላ ንመንግስቲ እቲ ዝዓበየ ፀገም ነይሩ፡፡ ወላዲ ብውልዱ ፣ወላዲ ጠዋሪ ዘይብሉ ምትራፍ ምስ በዝሐ ክስንብድ ጀሚሩ፡፡ ዋላ ደንጉዩ ይኹን መንግስቲ፣ገበርቲ ሰናይን ህዝብን ብሓባር ኮይኖም ምውፋሮም ጀሚሮም፣ ዕድመ መናውሒ መድሓኒት ምትእትታው እውን ኣብ ዓራት ዝውዕል ብምንካዩ ድምር ውፅኢት ኣብ ዝሓለፉ ዓማውቲ ክግታእ ተኻኢሉ ነይሩ እዩ፡፡ ሕዚ ድማ በብዓመቱ ቁጽሩ አናወሰኸ ናብ . ሚኢታዊ ከባቢ ምብፅሑ ልብና ክፈርሽ ክንድንግጽ ገይሩና ኣሎ፡፡ እዚ ድማ ተስፋ ገይርካ በቲ ለውጢ ዓጊብካ ሸለል ምባል ዘፈጠሮ እዩ፡፡ እቲ ሕማም ከም ሓዱሽ ክድግስ ዘኽኣሎ:ስለዚ ዓብዩ ሰራሕ ከምዘለኒ የርእየኒ እዩ ዝብል ዝርከቦ ሓሳብን ካለእ መብርህን ሂቡ ኣሎ፡፡ ብምኽንያት ኣህጉራዊ ቅነ ጸረ ባክተሪያ ኣብ ኤርትራ ጎስጓሳትን ኣስተምህሮታትን ይወሃብ ኣሎ። "መድሃኒት ቅድሚ ምውሳድና፡ንበዓል ሞያ ጥዕና ንወከስ" ብዝብል ቴማ ካብ ሕዳር, በደረጃ ኣህጉር ዘካየድ ዘሎ ቅነ ጸረ ነፍሳት፡ ኣፍልጦን ንቕሓትን ብምዕባይ፡ ርትዓዊ ተጠቃምነት መድሃኒት ጸረ ነፍሳት ኣብ ሕብረተሰብ ንምዕባይ ከምዝኾነ ኣብ ሚንስትሪ ጥዕና ዋና ዳይረክተር ክፍሊ ኣገልግሎት ጥዕና ኣቶ ብርሃነ ገ/ትንሳኤ ገሊጾም። ወኪል ውድብ ጥዕና ዓለም ኣብ ኤርትራ ዶክተር ጆሴፊን ናምቦዘ ብወገነን፡ መድሃኒት ጸረ ነፍሳት ብሰንኪ ግጉይ ኣጠቓቕማ መድሃኒት ፡ኣድማዕነት ኣፈዋውሳ ኣብ ሓደጋ ከምዝርከብ ሓቢረን። በሰንኪ ዘይግቡእ ኣጠቓቕማ ጸረ ባክተሪያ መድሃኒት፡ዓመታዊ ኣስታት ሽሕ ሰባት ከምዝሞቱ፡ መግትኢ ስጉምቲ እንተዘይተውሲዱ ፡ኣብ እቲ ቁጽሪ ናብ ሚሊዮን ክብ ክብል ምዃኑ ውድብ ጥዕና ዓለም ዘውጽኦ ሓበሬታ የነጽር። ኣብ መወዳአታ ሰሙን ናይ ዝሓለፈ ወርሒ ጥቅምቲ, ፡ ብክኢላ ገጽን ኣፍን ኣሜሪካዊ ዶክተር ኤድዋርድ ዞቦቪክን ኤርትራውያን ሓካይምን ህጻናት ዝርከብዎም ን ሰባት ናይ ከንፈርን ትንሓግን መጥባሕቲ ተገይሩሎም። ነቲ መጥባሕቲ ዘካየደት ክኢላ ሕክምና ኣፍን ገጸ ምንጋጋን ዶክተር ላይነሽ ገ/ሂወት ፡ ፍሉይነት ናይዚ ተጌሩ ዘሎ መጥባሕቲ፡ ኣብ ሓጺር እዋን ንብዙሓት ሰባት ዕድል ዝህብ ብምዃኑን ኣብ ሞንጎ ወጻእተኛታትን ኤርትራውያን ሓካይምን ናይ ተመክሮ ምልውዋጥ ዝፈጥርን ከምዝኾነ ገሊጻ። ሎሚ ጥቅምቲ , ዓ.ም ዝኽበር ዘሎ ዓለምለኸ መዓልቲ ፓልዮ ብዝወጸ ሓበሬታ መሰረት ፡ ኣብዚ ዓመትዚ ኣብ ርሑቕ ገጠራት ኣፍጋኒስታንን ፓኪስታንን ጥራይ ከምዝተራእየ ተሓቢሩ። ኣብዘን ሃገራት እውን እቲ ሕማም ግን ከምዘይተስፋሕፈሐ ተሓቢሩ። ቅድሚ ዓመታት ሕማም ፖልዮ ንኣስታት , ህጻናት ኣብ ሃገራት ምጥቕዑ ይፍለጥ። ይኹን ደአ እምበር ብልዑል ዓለምለኸ ጻዕርታት ንምቅራፍ ፖልዮ ቁጽሪ ሕሙማት ፖልዮ ጎዲሉዩ። ኣብዚ ሕጂ እዋን ሕማም ፖልዮ ካብ ዘይየጥፍአ ሃገራት ኣፍጋኒስታን፡ ናይጀርያን ፓኪስታንን ምኳነን ውዱብ ጥዕና ዓለም ይገልጽ።ኣብዘን ሃገራትውን ኣብዚ ዓመትዚ እቲ ሕማም ኣብ ኣውራጃታት ጥራይ ከምዝተራእየ ሓቢሩሎ። ፖልዮ ኣብ ዝኾነ ሃገር እንተተራእዩ ምሉእ ንምሉእ ንምጥፋእ ሰለስተ ዓመታት የድልይ ስለዚ ወፍሪ ጸረ ፖልዮ ክሳብ ዓ.ም ክቕጽልዩ። ስለዝኾነ ድማ ሎሚ ዓመት ዓለምለኸ መዓልቲ ፖልዮ “ገና ኣይተወደኣን” ብዝብል መሪሕ ቃል ተዘኪሩ ውዒሉ። ሚንስትሪ ጥዕና ኡጋንዳ ብዘድሚ ረስኒ ( ሕማም ማርቡርግ) ሓደ ሰብ ከምዝሞተ አረጋጊጹ። እቲ ሕማም ዳርጋ ከም ሕማም ኢቦላ ኮይኑ ጉጅለታት ዳሕሳስ ናብቲ እቲ ሕማም ዝተራእየሉ ምብራቓዊ ወረዳታ ሃገር ተዋፊሮም ኣለው። ሚንስትሪ ጥዕና ኡጋንዳ ዶ/ር ጄን ሩት እቲ ሕማም ከምዝተራእየ ኣረጋጊጸን ኣለዋ። “ ዓመት ዝዕድሚአን ሰበይቲ ኣብ ቑሸት ቸምሮን ወረዳ ከዊን ኣብ ምብራቃዊ ኡጋንዳ ከምዝሞታ ተረጋጊጹሎ። እዚ ዘድሚ ረስኒ ተመሓላላፊ እዩ ምክንያቱ ንሳ ንሓዋ በቲ ሕማም ተታሒዙ ኣብ ዝነበረ እዋን ትአልዮ ከምዝነበረት ተፈሊጡሎ። ሓዋ ኣብ ዝሓለፈ ወርሒ መስከረም ብተመሳሳሊ ሕማም ምሟቱውን ይፍለጥ” ኢለን። ብመሰረት ውድብ ጥዕና ዓለም ሕማም ማርቡንግ ብምትንካፍ ካብ ሰብ ናብ ሰብ ካብ እንሰሳ ናብ ሰብ ዝመሓላለፍ ሕማም እዩ። ሚንስትሪ ጥዕና ኡጋንዳ ለበዳ እቲ ሕማም ከይፍጠርን ነቲ ሕማም ብአግኡ ንምግታእ ጉጅለታት ቅድመ ለበዳ ናብቲ ዝተራእየሉ ከባቢ ልኢኹሎ። ሚንስትሪ ጥዕና ኡጋንዳ ብዘድሚ ረስኒ ( ሕማም ማርቡርግ) ሓደ ሰብ ከምዝሞተ አረጋጊጹ። እቲ ሕማም ዳርጋ ከም ሕማም ኢቦላ ኮይኑ ጉጅለታት ዳሕሳስ ናብቲ እቲ ሕማም ዝተራእየሉ ምብራቓዊ ወረዳታ ሃገር ተዋፊሮም ኣለው። ሚንስትሪ ጥዕና ኡጋንዳ ዶ/ር ጄን ሩት እቲ ሕማም ከምዝተራእየ ኣረጋጊጸን ኣለዋ። “ ዓመት ዝዕድሚአን ሰበይቲ ኣብ ቑሸት ቸምሮን ወረዳ ከዊን ኣብ ምብራቃዊ ኡጋንዳ ከምዝሞታ ተረጋጊጹሎ። እዚ ዘድሚ ረስኒ ተመሓላላፊ እዩ ምክንያቱ ንሳ ንሓዋ በቲ ሕማም ተታሒዙ ኣብ ዝነበረ እዋን ትአልዮ ከምዝነበረት ተፈሊጡሎ። ሓዋ ኣብ ዝሓለፈ ወርሒ መስከረም ብተመሳሳሊ ሕማም ምሟቱውን ይፍለጥ” ኢለን። ብመሰረት ውድብ ጥዕና ዓለም ሕማም ማርቡንግ ብምትንካፍ ካብ ሰብ ናብ ሰብ ካብ እንሰሳ ናብ ሰብ ዝመሓላለፍ ሕማም እዩ። ሚንስትሪ ጥዕና ኡጋንዳ ለበዳ እቲ ሕማም ከይፍጠርን ነቲ ሕማም ብአግኡ ንምግታእ ጉጅለታት ቅድመ ለበዳ ናብቲ ዝተራእየሉ ከባቢ ልኢኹሎ። ኣብ ዙሪያ ዓለም ምምሕያሽ ጥዕና ደቂ ኣንስትዮን ህፃናትን ካብ ዝኾን ይኹን ጊዜ ብዝበለፀ ብስሉጥ ይመሓየሽ ከምዘሎ ዝወፀ ፀብፃብ ይሕብር። እዚ ብስፍሓት ዝትግበር ዘሎ ምንቅስቓስ ማእለያ ዘይብሉ ህይወት ከምዘድሓነን ይቕፅል ከምዘሎን እውን እቲ ፀብፃብ ይገልፅ። እዙ ሓድሽ ፀብፃብ ከምዝሕብሮ ኣብተን ድኻታት ዝበሃላ ሃገራት እንተይተረፈ ኣብ እዋን ሕርሲ ዘጓንፍ ሞትን ኣብ ዕሸል ዕድማኦም ዝሞቱ ህፃናትን ቁፅሮም ኣዝዩ ከም ዝነከየ እዚ እውን “ኩለን ኣዴታት ኩሎም ህፃናት” ብዝብል ብደገፍ ሕቡራት ሃገራት ብዝተወሰደ ተበግሶ እዮም። ትማሊ ሰንበት ምሸት ኣብ ክፍለ ግዝኣት ካሊፎርንያ ከተማ ሎስ ኣንጀለስ ኣብ ዝተኻየደ ዓመታዊ ናይ ኦስካር ሽልማት፡  ዘርእስታ ፊልም ዝበዝሐ ሽልማት ክትረክብ ከላ፡ ብፍላይ ኤርትራዊት ኣመሪካዊት ፍልጥቲ ተዋሳኢት ቲፍኒ ጸሃየ ሓዲሽ፡ ንባህሊ ሃገራ ዘንጸባርቕ ዙርያ ተኸዲና ቀይሕ ምንጻፍ ብምርጋጻ ፍሉይ መልክዕ ዝሃበ ምርኢት ኔሩ። እቲ ምሸት ካብ ሆሊውድ ካልኦት ኣፍሪቃውያንን ትውልደ ኣፍሪቃን ብብዝሒ ተዋሳእቲ ዝተረኸብሉ ምንባሩ ኣብቲ በዓል ዝተረኽበ ወኪል ቪኦኤ ዙማ ኮምፓወሬ ሓቢሩሎ። ኤርትራዊት ኣመሪካዊት ተዋሳኢት ቲፍኒ ሓዲሽ ኣብቲ መድረኽ ሽልማት ቀሪባ ንሕጹያትን ተዓወትን ካብ ዘፋለጡ ሓንቲ ኔራ። ኣቐድም ኣቢላ ብዛዕባ ዝተከደነቶ ዙርያ ክትዛረብ ከላ፡ ንዝኽሪቲ ዝሓለፈ ዓመት ዝዓረፈ ኣቦኣ ጸሃየ ሓዲሽ ክትብል ባህሊ ኤርትራ ዘንጸባርቕ ዙርያ ተከዲና ከምዝመጸት ገሊጻ ኔራ። ካብ ክሳብ ንከባቢ ዓማውቲ ድምፃውን ሳዕሳዕን ብምኻን ኣብ ዝተፈላለዩ ክልላት ኢትዮጵያ ሰሪሑ፡፡ ንኣስታት ዓማውቲ ድማ ኣሰልጣኒ ዝተፈላለዩ ባህላዊ ሳዕስዒት ብምዃን ኣብ ምግልጋል ይርከብ፡፡ መምህር ሰለሙን ካብ ዓ.ም.ኢ ብስሩዕ ብዙር ክሳብ ሕዚ ኣዝዮም ብርክት ዝበሉ ሳዕሳዕቲ ኣሰልጢኑ እዩ፡፡ መምህር ሰለሞን ዝሃቦም ስልጠና ሓሊፎም ድምጻውያን ዝኾኑ ቡዘሓት ኣለዉ፡፡ ገለ ኣብነት ዝገልፆም ማህሌት ገብረገርግስ፣ ዮሴፍ ረዳ፣ኣወጣሽ ፍትዊ፣ ዓይነኣለም ሓዱሽ፣ፀጋልኡል፣ሃረግ፣ ጌታቸውን ካልኦት ክፈርዩ ዘኽኣለ ምዃኑ ይገልጽ፡፡ መምህር ሰለሙን ብፍላይ ኣብ ክልል ትግራይ ዝስርሓ ብምስሊ ዝተዓጀባ ደርፍታት/ ክሊፓት/ ዘለዉ ሳዕሳዕቲ ዳርጋ ኩሎም ፍርያቱ ምኻኖም ይዛረብ፡፡ ኣብ ሓደ ደርፊ ዘለዉ ሳዕሳዕቲ እንተኾነ ኩሎም ተዘይኮይኑ ገሊኦም ተምሃሮይ ዘይብላ ዳርጋ የላን በሃሊ እዩ፡፡ ሰሪሑ ዘይደክም ሞያዊ ፍቅሩ ብገንዘብ ዘይዕቅን ፃዕራም ኣሰልጣኒ ምዃኑ ይፍለጥ፡፡ መምህር ሰለሙን ብፍላይ ኣሸንዳ ተፈጥሮኣዊ መዓዝኡ ሓሊኡ ክጎዓዝ ዕዙዝ ተራ ይፃወት ። ብደረጃ ሃገር ኣብ ዝግበሩ ባህላዊ ውድድራት ጉጅለ መሪሑ ብምኻድ ዕውት ስራሕ እናሰርሐ እዩ መፂኡ፡፡ መምህር ሰለሙን ሕዚ ኣብ ኮሌጅ ኪነ ጥበባት ትግራይ ግዝያዊ መምህር ሳዕስዒት/ትልሂት/ ኮይኑ ኣብ ምስራሕ ይርከብ፡፡ መምህር ሰለሙን ብስእሊ ምልዓል ዝመሓደር እኳ እንተነበረ ናብ ሙዚቃ ኣዛዝዩ ዳረጋ ምልዓል ፎቶግራፍ ደው ኣቢሉ ይርከብ ፡፡መምህር ሰለሙን ምንም ከይተኸፈለን ብክፍሊት ከይተደራደረን ንስራሕ ዘቀድም በዓል ሞያ እዩ፡፡ ሕዚ እውን ኣብ ቀረባ ግዘ ኣብ ኣዲስ ኣበባ ኣብ ሚሊንየም ኣዳራሽ ንዝግበር ውድድር ምስ ሓሙሽተ ክልላት ተሓፅዩ ኣሎ፡፡ ጉጅልኡ ሒዙ ኣብ ቀረባ ግዘ ከምዝኸይድን እንተኾነ ብዓወት ዛዚመ ዋንጫ ሒዘ ይመፅእ ፤ተዘይኮይኑ ባህልታት ትግራይ ኣላሊየ ተመኢፀ እውን ርእሱ ዝኸኣለ ዓወት እዩ ይብል፡፡ ኣውሮጳ ንዘጋጠማ ዋሕዚ ስደተኛታት ንምቅባል አብ ትዳለወሉ ዘላ ጊዜ ዛንታ ካብ ሶርያ፡ዒራቕን አፍጋኒስታን ዝካየድ ዘሎ ኩናት ኣምሊጦም ዝስደዱ ንዓለም ለኸ መራኸቢ ብዙሃን ዓብሊልዎ ይርኸብ። እንተኾነ ግን ታሪኽ ካብ ዞባዊ ጎነጽን ቀጻሊ ዘይምርግጋእን ዝረኣየሉ ትሕተ ሰሃራ ሃገራት አፍሪቃ ዝስደዱ ስደተኛታትን ናይ ቁጠባ ፍልሰተኛታት ጉዕዞኦም ሓደጋ እንተዘየጋጠሞ ብዓለም ለኸ መራኸቢ ክቓላሕ ዘለዎ ዕድል ውሑዱዩ። ኣብ ዓመተ ጥራይ ነዚ ጉዕዞ ዝፈጸሙ ቁጽሪ ኣፍሪቃዊያን ሽሕ ዝግመት ኽከውን ከሎ: መብዛሕት ኦም ተረፍ መግዛእቲ ዝኾነ ሱር ሰደድን ጨፍላቒን ዝኾነ ድኽነት ንምምላጥዩ። ኣብ ዓመተ ነዚ ሓደገኛ ጉዕዞ ካብ ዝፈጸሙ ሽሕ ኣፍሪቃዊያን መብዛሕትኦም ካብ ሱር ሰደድ ደቛሲ ዕለታዊ ድኽነት ንምምላጥ ነዚ ጉዕዞ ከምዝፍጽሙ ይገልጹ። ካልኦት ድማ እዚ ውጽኢት ተረፍ ዝሓለፈ መግዛእቲዩ ኢሎም ይገልጽዎ። እዚ ከምዚሉ ከሎ: ሞሮ ሳነሕ ዝተባህለ ኣብ መዓስከር ስደተኛታት ሮማ ዝርከብ ጋምባዊ ወዲ ዓመት ስደተኛ ብቀሊሉ ከም ደቂ ሰብ ክንነብር ስለንደልይ ኢና ንስደድ ይብል። ስደተኛታት ካብቲ ዝረሓቐ ሳሕል ትሕተ ሰሃራ ካብ ሕጊ ኣልቦ ውሽጣዊ ስነ ኩናትን ግጭት ምስ መንግስታዊ ትካላትን ናብታመሬት መብጽዓ ዝኾነቶም ኣውሮጳ ንምብጻሕ ብክልተ ዋና መንገድታት ንሊብያ የቋርጹ። አብዚ ድማ ከምቲ መራሒ ሊብያ ነበር መሓመድ ቓዛፊ ዝበሎ ማእከላይ ባሕሪ ባሕሪ ሕንፍሽፍስ ክትከውን እያ ዝበልዎዩ ዘጋጥም ዘሎ። ኣብዚ ብቕድሚት መወዳእታ ዘይብሉ ባሕሪ ብድሕሪት ድማ ምድረ በዳ ምስተጋጠሙ መብዛሕትኦም ነቲ አብ ህቦብላን ማዕበልን ኣብ ዘይብሉ መዓልቲ ብሰላም ዝሰገሩ , ስደተኛታት ብምምዕዳው ነቲ ማኦበል ህቦብላን ማእከላይ ባሕሪ ንምስጋር ይውስኑ። ነቶም ዕድለኛታት ብሰላም ናብ ገምገም መሬት ዝበጽሑ ብዙሓት ድማ እቲ ገነት ዝመስሎም ናብራ ናብ ስቓይ ክቕየር ቁሩብ ጊዜ ጥራይዩ ዘድልዮ። ከምቶም ናይ ማእከላይ ባሕሪ ስደተኛታት: አብ ገለ እዋንውን እዞም ሃገር ዘይብሎም ስደተኛታት ኣብ መንጎ ንጸገማቶም ብዘይፍርዲ ዝብዝብዙ ዘይሕጋዊያን ኣሰርገትን ናብ ሃገሮም ክምለሱ ዱ መንግስታቶምን ኣብ መንጎ ተቐርቂሮም ይርከቡ። እዚ ድማ ታሪኽቶም ስደተኛታትዩ። ሓበሬታ ኣሰናዳእቲ: ዋላኳ ኣብ ሞንጎ ፍልሰተኛ ስደተኛን ዑቕባ ሓታትን ንጹር ፍልልይ ይሃሉ፤ ንኹሉቲ ነዚ ፕሮጀክት ዝኸውን ሓበሬታ ንምእካብ ኣብ ዘካየድናዮቃለ መሕትት: ናይ ወሃብቲ ሓበሬታ ንጠንቂ ስደት ዝምልከት ሕጋዊ መግለጺ ብንጹር ክፍለጥ ዘጸግም ብምንባሩ፡ በብዝተጠቕሶ መግለጺ እናተመላልአ ክንበብ ነዘኻኽር። ብመሰረት ሓበሬታ ዓለም ለኸ ትካል ስደተኛታት ሚእታዊት ካብ ስደተኛታት አፍሪቃ ንሊብያ ብምቁራጽ ኣውሮጳ ይበጽሑ። ዝተረፉ ሚእታዊት ድማ ብምስሪ ኣቢሎም ናብ ኣውሮጳ ይኣትው። ስደተኛታት ካብ ምዕራብ ኣፍሪቃ ድማ ብብዝሒ ካብ ሰኔጋል፡ጋንብያ፡ጋናን ናይጀርያን ንማሊን ኒጀርን ኣቋሪጾም ናብ ሰባሕ ዝተባህለ ቦታ ናይ ሊብያ ይበጽሑ። ካብኡ ናብ ጥራብሎስ (ትሪፖሊ) ርእሰ ከተማ ሊብያ ይቕጽሉ። እዞም ስደተኛታት አስታት ሽሕ ማይል ወይም ሽሕ ኪ.ሜ ብዉሑዱ ንክልተ ሰሙን ብምጉዓዝ ኣብ ገለ አጋጣሚታትውን ዓመታት ብምውሳድዩ ናብዞም ቦታታት ዝበጽሑ። ኣብዚ ድሕሪ ካልኣይ ኩናት ዓለም ንመጀመርያ ጊዜ ብዝሒ ዋሕዚ ስደተኛታት ናብ ኣውሮጳ ዝተራእየላ ዓመተ : ስደተኛታት ትሕተ – ሰሃራ ኣፍሪቃ ካብ ሓፈሻዊ ቁጽሪ ስደተኛታት ሚእታዊት ይሽፍኑ። መብዛሕትኦም ድማ ብመንገዲ ኢጣልያ ናብ ኣውሮጳ ዝበጽሑዮም። ዘይከም ኣብ ጎረቤታ ግሪኽ ዝኣትዉ ሶርያዊያን፡አፍጋኒስታያዊያንን ዒራቓዊያን ስደተኛታት እቲ ቁጽሪ ስደተኛታት ናብ ኢጣልያ ዝኣተው ምስ ዝሓለፈ ዓመታት ክወዳደር ከሎ ተመሳሳሊዩ። ዳይሬክተር ዓለም ለኸ ትካል ስደተኛታት ጨንፈር ኢጣልያ ፍረደሪኮ ሶዳ ከም ናይ ሎሚ ዓመት ዋሕዚ ስደተኛታት ናብ ኢጣልያ ኣይተራእየን ይብል። ብሓፈሻ እቲ ቁጽሪ ስደተኛታት ምስ ናይ ዝሓለፈ ዓመት ተመሳሳሊዩ።